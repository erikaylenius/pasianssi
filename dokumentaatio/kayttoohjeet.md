# Pasianssi-pelin käyttöohjeet

Pelin tavoitteena on järjestää kortit oikean yläkulman neljään peruspinoon maittain, suuruusjärjestyksessä arvoltaan pienimmästä suurimpaan. Muussa järjestyksessä kortteja ei voi siirtää peruspinoon. Kuvapuoli ylöspäin olevia kortteja voi siirtää klikkaamalla hiirellä, vetämällä hiiren painike pohjassa kortin haluttuun paikkaan, ja päästämällä irti. Mikäli säännöt sallivat valitun kortin lisäämisen haluttuun paikkaan, kortti siirtyy. 

Kortin voi siirtää vain pinon päällimmäiseksi. Kuvapuoli alaspäin olevaa korttia ei voi siirtää ennen sen kääntämistä. Korttia ei voi kääntää, mikäli sen päällä on jokin toinen kortti. Pöytäpinoon voi lisätä uuden kortin vain, jos pinon päällimmäinen kortti on eri värinen ja arvoltaan yhden suurempi kuin siirrettävä kortti. Muualla sijaitsevaa korttia ei voi siirtää pakkaan. Pakan kortteja voi selata järjestyksessä klikkaamalla vasemmassa yläkulmassa olevaa ylösalaisin olevaa korttia.
